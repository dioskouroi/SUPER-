ΤΙΤΛΟΣ ΕΡΓΟΥ: Το περιβάλλον μας φροντίζουμε και τις τσέπες μας γεμίζουμε! Μια κυριολεκτική και μεταφορική ερμηνεία του τίτλου γιατί με την ολοκλήρωση του έργου θα συνειδητοποιήσουμε ότι τις τσέπες μας δεν τις γεμίζουμε μόνο με χρήματα αλλά με εξαιρετικές εμπειρίες που περιέχουν πανανθρώπινες αξίες στις οποίες θα προσπαθήσουμε να φτάσουμε με επιστημονικό τρόπο μέσα από τις ρομποτικές μας κατασκευές και τον προγραμματισμό τους.
ΣΤΟΧΟΙ: Ανάπτυξη της υπολογιστικής σκέψης, της κριτικής σκέψης και των ήπιων δεξιοτήτων των μαθητών/τριων.
Ευαισθητοποίηση και κατανόηση της σπουδαιότητας της κυκλικής οικονομίας.
Κομποστοποίηση απορριμμάτων. Μια ευεργετική λύση για την εξοικονόμηση πηγών ενέργειας, την ορθή διαχείριση απορριμμάτων,  την βελτίωση των  οικιακών καλλιεργειών. 
Διαχωρισμός οικιακών  απορριμμάτων  με στόχο την παραγωγή κομπόστ.
Αξιοποίηση απορριμμάτων βιοτεχνιών κι εργοστασίων π.χ. ξυλουργείων.
Χρήση ρομποτικών κατασκευών και προγραμματισμός τους για την ορθή διαχείριση απορριμμάτων και συγκεκριμένα για την παραγωγή κομπόστ.
Δημιουργία διαφημιστικής ταινίας για την προώθηση της ιδέας της κομποστοποίησης.
Το έργο θα υλοποιηθεί από εννέα μαθητές και μαθήτριες της Γ΄ τάξης του Δημοτικού.  Θα ακολουθήσουμε τη μέθοδο project, την ομαδοσυνεργατική μάθηση, τη διερεύνηση, τη διαχείριση πληροφοριών, των έλεγχο εγκυρότητας των πληροφοριών, τον αναστοχασμό, τη μεταγνώση με στόχο την καλλιέργειας κουλτούρας  ορθής περιβαλλοντικής συνείδησης μέσα από τον άξονα της κυκλικής οικονομίας. 
Συγκεκριμένα θα ασκηθούμε στη διαχείριση των απορριμμάτων με στόχο τη δημιουργία κομπόστ. Θα χρησιμοποιήσουμε  κατάλληλα οικιακά απορρίμματα, κατάλληλα  απορρίμματα από το ξενοδοχείο δίπλα στο σχολείο μας και τα πριονίδια από το διπλανό ξυλουργείο. 
Η διαχείριση συγκεκριμένων απορριμμάτων θα πραγματοποιηθεί με τη χρήση ρομποτικών κατασκευών και του προγραμματισμού τους από την αρχή έως το τέλος της διαδικασίας με όλα τα ενδιάμεσα στάδια. Αυτό περιλαμβάνει τη συλλογή, τη μεταφορά, την επεξεργασία,  τη διάθεση και χρήση του τελικού προϊόντος.
Δύο ρομπότ Edison με μορφή εκσκαφέα θα μεταφέρουν τα απορρίμματα τα οποία θα μετατραπούν σε κομπόστ σε έναν χώρο απόθεσης για να ολοκληρωθεί η κομποστοποίησή τους. Το Edison  που θα είναι στη βάση θα κινεί τον εκσκαφέα και θα προγραμματιστεί στο  free on line  περιβάλλον του EdBlocks, ένα εύχρηστο κι ελκυστικό περιβάλλον προγραμματισμού για τα παιδιά αυτής της ηλικίας. Ο προγραμματισμός του θα πραγματοποιηθεί με πλακίδια οπτικού προγραμματισμού με τη διαδικασία μεταφοράς και απόθεσης.  Η φορτωεκφόρτωση των απορριμμάτων θα πραγματοποιηθεί με τον κουβά που θα κατασκευαστεί  με τα εξαρτήματα του εκσκαφέα στο δεύτερο  edison, το οποίο θα είναι τοποθετημένο πάνω από το πρώτο edison και αποτελούν μαζί μία κατασκευή.  Ο προγραμματισμός του κουβά του εκσκαφέα να ανεβαίνει και να κατεβαίνει δηλαδή να φορτώνει και να ξεφορτώνει αντίστοιχα θα πραγματοποιηθεί με τη χρήση γραμμωτού κώδικα και τη χρήση τηλεχειριστηρίου DVD Player.  Τα δύο edison κινούνται συνεργατικά ολοκληρώνοντας μία κατασκευή, αυτή του εκσκαφέα.
Με την ολοκλήρωση του προϊόντος κομποστοποίησης, ο εκσκαφέας αναλαμβάνει να τοποθετήσει το τελικό προϊόν, κομπόστ, σε τσουβάλια για να γίνει η διανομή του στα νοικοκυριά και να χρησιμοποιηθεί για τη φυσική λίπανση των οπωροκηπευτικών  και των λουλουδιών. Με τον τρόπο αυτό επιτυγχάνουμε εξοικονόμηση σε πηγές ενέργειας και πρώτες ύλες τις οποίες θα χρησιμοποιούσαμε για την παρασκευή χημικών λιπασμάτων, εξοικονομούμε  οικονομικούς πόρους και λιπαίνουμε με φυσικό τρόπο χωρίς βλαβερές συνέπειες για την υγεία μας τα προϊόντα που καλλιεργούμε.
Για το φόρτωμα των τσουβαλιών που περιέχουν κομπόστ σε όχημα που θα τα μεταφέρει στα νοικοκυριά, θα χρησιμοποιήσουμε ένα edison  το οποίο θα το κατασκευάσουμε σε γερανό. Ο γερανός θα μπορεί να ανυψώσει και να κατεβάσει αντικείμενα στην περίπτωσή μας τα τσουβάλια με κομπόστ. Ο προγραμματισμός του γερανού θα πραγματοποιηθεί στο free on lone  περιβάλλον του EdScratch.                                               
  Οι μαθητές/τριες θα εργαστούν σε ομάδες, συνεργατικά.  Θα κατασκευαστεί 3d μακέτα που θα περιέχει όλα τα στάδια υλοποίησης του έργου. Το τελικό προϊόν θα είναι μια τηλεοπτική διαφήμιση που θα παρουσιάσουν οι μαθητές/τριες το έργο με τη χρήση των ρομποτικών κατασκευών οι οποίες θα εκτελούν συγκεκριμένες εργασίες μέσω του προγραμματισμού τους. Η διαφήμιση θα έχει ως στόχο την ευαισθητοποίηση προς την κατεύθυνση ορθής διαχείρισης αποβλήτων και διάδοση της ιδέας της κομποστοποίησης.
Λίστα προτεινόμενου εξοπλισμού
1 ρομπότ Edison κόστος: 54,90 ευρώ
EdCreate - Επέκταση για το ρομπότ Edison V2.0 κόστος: 32,90 ευρώ

ΣΥΝΟΛΙΚΟ ΚΟΣΤΟΣ: 87,80 ΕΥΡΏ
